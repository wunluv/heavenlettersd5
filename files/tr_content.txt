<p>Sevmek i&ccedil;indir kalbiniz. Öyleyse neden kalbinizi başka bir şey i&ccedil;in kullanıyorsunuz ki? Öyleyse neden kalbinizdeki sevgiye sırtınızı dönerek kalbinize doldurduğunuz kü&ccedil;ümseme, ızdırap ve tüm diğer düşük nitelikli duygulara yer a&ccedil;ıyorsunuz? Asla murad edilmemişti kalbinizdeki sevgiden kendinizi ayırmanız. Asla murad edilmemişti sevgiyi bir kenara ayırarak iyi ya da kötü günler i&ccedil;in tasarruf etmeniz. Bir kenara konulmak i&ccedil;in değildir sevgi. Gösterinin yıldızıdır o. Yoktur ondan başkası.</p>
<p>Kazanmak gerekir onu.</p>
<p>Asla dert tasa dolu olması murad edilmemişti kalbinizin. Uzaklaştırın, izale edin oraya yığdığınız kaygıları. Kargaşa yaratarak huzursuz ediyor onlar yüreğinizi. Sevgiyi ve yaşamsallığı bir kenara itiyorlar.</p>
<p>Ya Benim beraberinde asla dert tasa taşımayan sezgiye haiz kutsanmış hayvanlarım gibi olsaydınız? Siz yaşamınızın &ccedil;oğunu olası kayıplar ve diğer kombinasyonlar üzerinde tasalanarak harcarken, bacaklarını bile kaybedetse onlar yine dansederler ağa&ccedil;ların üzerinde. Sevgili Çocuklar, kalbinizi kaybetmekten bile bahsediyorsunuz sizler. Sanki sevgiyi vermek bir kayıp olabilirmiş gibi. Nasıl da bir hayalgücünüz var.</p>
<p>Sevgiye yükselmekte iken aşka düşmekten bahsediyorsunuz.</p>
<p>Şayet sevgiye mani olan onca beklentiyle sınırlandırmamış olsaydınız kalbinizi, şayet itip kakmamış olsaydınız onu, %100 tanır, bilirdiniz sevgiyi. Daha başka nasıl bir kalp problemine sahip olabilirdiniz ki? Sizi kimin sevdiği ya da sevmediği neyi fark ettirirdi ki? Yüreğiniz sevgiyle dolu olur, hayatınız da mutluluğun doygunluğu i&ccedil;inde yaşanırdı. Başkalarının, kalpleri ile ne yaptıkları neden sizi bu denli alakadar ediyor? Kendi sevginizden ne alıkoyabilir ki sizi? Sizin kalbiniz bu, başka kimsenin değil. O Benim de kalbim elbette, lakin Biz zaten Biriz herhalükarda.</p>
<p>Sevginin &ccedil;aydanlığı olan kalbinizin dibi tutmamalıdır asla. Her daim buhar &ccedil;ıkmalıdır ondan. Her zaman kıpır kıpır kabarcıklar yükselmelidir ondan lakin tükenircesine kaynamamalıdır hi&ccedil; bir zaman. Her daim bir salatalık kadar serin ve bir tost denli de sıcak olmalıdır.</p>
<p>Nasıl da bir yüreğiniz var ve nasıl da göz ardı ediyorsunuz onu. EKG'ler öl&ccedil;türüp sevgiyi ise hi&ccedil;e sayıyorsunuz. Nabzınızı öl&ccedil;üyorsunuz. Kalp atışlarınızı sayıyorsunuz ancak kalbinizin tempo tuttuğu sevgiyi unutuyorsunuz.</p>
<p>Boşaltın kalbinizin bodrumlarını, tavan aralarını tüm o izbe kilerlerini. Orada birikmiş ne varsa &ccedil;ıkarın dışarıya. İhtiya&ccedil; olmayan her şeyi. Hayatiyetiniz i&ccedil;in elzem olduğunu düşündüğünüz tüm bu kaygı, endişe ve ızdıraplar lüzumsuzdur. Görkemli bir saray olması murad edilmişken kalbinizin, köhnemiş eşyaları depolamak i&ccedil;in bir hangar olarak kullanmaktaydınız onu.</p>
<p>Gözden ge&ccedil;irin kalbinizin odalarını şimdi ve orada bırakılan lakin asla oraya ait olmayan her şeyi &ccedil;ıkarın dışarı, atın onları. Bir saray temizliği yapalım şimdi. Zihninizin yargılayıcı hizmet&ccedil;ileri her şeyi kalbinize fırlatıp atıyor ve orada bırakıyorlardı onları. Şimdi ele alın idareyi. Huzur dolu kılın onu. Bundan böyle ona yabancı hi&ccedil;bir şey kalmasın kalbinizin i&ccedil;inde.</p>
<p>Sevgi i&ccedil;in karar verin şimdi. Hepsi bu. İstenmeyen şeyler i&ccedil;in bir depo haline getirmeyin kalbinizi artık. Kalbinizi öylesine doldurun ki sevgiyle, başka hi&ccedil; bir şey giremesin ona. Sevgi dolu bir kalpte yer yoktur başka şeylere. Sadece sevgiye yer vardır onda. Sonuna kadar a&ccedil;manızla birlikte sevgi &ccedil;ağladığını görürsünüz tüm o damarların.</p>
<p>Aziz canlarım, şayet kaygı, endişe ve ızdırap hoşunuza gitmiyorsa hala neden tutuyorsunuz onları? Hatırlayın, altın ve gümüşten kalpleri olan krallar, krali&ccedil;eler olduğunuzu. Fırlatıp atın demir par&ccedil;alarını. Dilediğiniz her şeyle doldurabilirsiniz kalbinizi. İstemediğiniz bir şeyi alı koymanızın gereği yok ki.</p>
<p>Çeviren:  <a href="http://heavenletters.org/Engin+Zeyno+Vural">Engin Zeyno Vural</a></p>